*"Non miri l'arco dove c'è il bersaglio, ma scagli la freccia sapendo dove esso sarà. Questa è la visione"* 

Mearbund è un ranger umano, sulla 30ina, originario della [[Terra delle montagne]]. Proviene da un villaggio di nome Uvita, che un tempo era uno dei villaggi più alti (rispetto al livello del mare) di tutta la terra delle rocce. Parliamo del villaggio al passato in quanto, quando Mearbund era appena adolescente, esso è stato distrutto da un gigante delle nuvole. Da quel momento Mearbund, rimasto orfano e in compagnia di pochi compaesani, deve adattarsi al difficile ambiente dell'alta montagna (parliamo di 2500 metri) per sopravvivere. Diversi anni dopo, ormai sui 27-28 anni, durante una discesa a valle, si imbatte in un gruppo di Ramas che sta combattendo contro un gigante delle colline e decide di unirsi a loro per sconfiggerlo. Dopo il combattimento, da cui escono vittoriosi, il gruppo di Ramas chiede a Mearbund di unirsi all'ordine in quanto molto dotato nel combattimento con l'arco. 

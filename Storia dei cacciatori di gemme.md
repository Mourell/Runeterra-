[[Sommerlund]] è in crisi. Le [[Terre]] che la compongono stanno collassando sotto gli effetti amplificati degli elementi che le caratterizzano: nella terra del ghiaccio fa sempre più freddo a tal punto che molti villaggi sono stati abbandonati e le persone si sono radunate più a sud, nella terra del fuoco i vulcani si stanno risvegliando, anche quelli addormentati da secoli, nella terra delle sabbie il deserto sembra avanzare senza che nulla possa opporvisi, nella terra della notte fa sempre più buio, mentre nelle altre terre, per il momento, sembra che non ci siano problemi. 
In questa situazione di crisi, un gruppo di persone vuole provare a ribaltare il governo centrale ed unito di Sommerlund, tentando di attaccare obbiettivi sensibili, indebolendo zone non in crisi per accrescere il consenso verso la loro causa. 
I nostri eroi partono proprio da qui, essi fanno parte dei [[Ramas]], i "servizi segreti" di Re [[Jarvan IV]], che vengono incaricati di indagare su questi presunti "terroristi" che, stando alle informazioni ricavate dalle lettere intercettate, vorrebbero attaccare [[Salazar]], la capitale della terra del vento. Il gruppo iniziale si mette in viaggio, formato da [[Mearbund]], [[Gormoth]], [[Askelaad]] ed [[Edwin]]. Quest'ultimo non è un [[Ramas]], ma è un druido che spesso commercia con questi uomini del re e che si unisce a questo gruppo per dar loro un passaggio fino a Salazar, in quanto sua prossima meta di commercio. Durante la strada, questo primo gruppo si imbatte in una piccola serie di disavventure, quali l'esplorazione di alcune miniere che per poco non costa la vita a [[Askelaad]], una cavalletta gigante, ricercata da un gruppo di [[Corporazione|cacciatrici]], e villaggi abbandonati dove gli orchi provano riti di accoppiamento con il formaggio. Giunti a [[Salazar]], essi fanno conoscenza con [[Bard]], un [[Ramas]] originario della terra del vento, il quale viene affiancato alla squadra per aiutarli a destreggiarsi tra i locali. 
Qui a [[Salazar]], il gruppo incontra diversa gente comune, entra nel [[Tempio del vento]], scoprendo come funzionano le previsioni del tempo e conoscendo la sacerdotessa [[Adrie]], per la quale [[Askelaad]] nutre più di qualche simpatia. Proprio durante la visita al tempio, i nostri eroi vengono a conoscenza di diverse informazioni: alcuni libri sono stati rubati dal tempio e, per mezzo di alcune lettere intercettate dai [[Ramas]], che si sta preparando un attacco per prendere il potere a [[Salazar]], una delle città meno difese a causa della crisi che imperversa nelle altre terre.
Nei due giorni successivi a queste scoperte, il gruppo si concentra nel ritrovare i libri rubati e questa pista li porta ad una fattoria esterna a Salazar: qui si scontrano con una famiglia di persone che sono in realtà ribelli, uccidendoli tutti ma facendo scappare la figlia. 
Dopo questo scontro viene ritrovato il [[Diario degli eroi]], un libro molto importante che dovrebbe guidare il "prescelto" a ritrovare una serie di gemme, le quali sono in grado di controllare gli elementi naturali, e che sono disseminate nelle varie [[Terre]].
Tornando in città, il gruppo si confronta con i [[Ramas]] locali riguardo a ciò che è avvenuto presso la fattoria e decide di indagare nei sotterranei della collina (dove si incrociano due fiumi), per capire se i terroristi si fossero in qualche modo intrufolati. Non sanno che, mentre indagano e fanno saltare in aria degli ordigni esplosivi, in realtà stanno seguendo anche quella che è la prima pista del diario, che li porta alle radici dell'albero centrale della città, dove vi è presente un'iscrizione che fa comparire una scalinata attorno al tronco dell'alber, la quale li porta fino ad un dungeon sottostante al tempio. Qui i nostri avventurieri, a suon di patapim e patapam, oltre che ad un certo utilizzo dell'ingegno per risolvere qualche puzzle, riescono ad arrivare fino in fondo al dungeon, dove vi trovano: [[Lissa]], la gemma dell'aria, [[Arco di Ehlonna | Arco]] e [[Faretra di Ehlonna]] che vengono presi da [[Mearbund]], [[I guanti del guardiano cinereo]] che vengono indossati da [[Askelaad]], [[La ghironda di Sharantyr]] che viene imbracciata da [[Bard]] e la [[Staffa di Sennar]] che viene invece utilizzata da [[Edwin]]. Mentre escono dal dungeon, però, si ritrovano davanti una strana situazione: un mantello rosso, conficcato nel muro tramite un'[[Martello di Pharanos |alabarda]], sgraffignata da [[Morgoth]], all'interno del quale vi è un teschio con un simbolo intagliato sulla fronte di esso, lo stesso simbolo che usano i ribelli per riconoscersi. 
Dopo aver lootato il dungeon, i nostri eroi tornano in città per prepararsi all'attacco dei terroristi. Esso avviene la notte che si aspettavano, quella dove le due lune di [[Sommerlund]] si guardano e i terroristi arrivano a bordo di un aereonave. Subito, il nostro gruppetto prova a caricare frontalmente i nemici, ma si vede facilmente sopraffatto a livello numerico e decide quindi di ritirarsi per 1 aspettare rinforzi e 2 cercare di capire il punto debole o dell'imbarcazione o della formazione nemica. Dopo qualche minuto, dalla nave escono 4  loschissimi figuri, assimilabili ai "capi" sul campo dell'operazione e i nostri eroi si buttano all'inseguimento degli stessi. Il combattimento li porta sulle mura, dove con l'aiuto di [[Losmal]], il capo dei [[Ramas]] della [[Terra del vento]], riescono a metterli alle strette. Uno dei due scagnozzi grossi viene scaraventato giù dalle mura ed esplode a mezz'aria, mentre il secondo riesce a buttarsi nel vuoto portandosi con sé l'halfling. Rimasti solo contro due simil-incantatori, il nostro gruppo è in difficoltà a causa di tutti i combattimenti, ma viene prontamente salvato dal freccione elementale di [[Mearbund]], che elimina la minaccia. In tutto ciò, però, la battaglia è infuriata nelle altre zone della città e i terroristi, per quanto messi in fuga, sono riusciti a far detonare alcune cariche esplosive distruggendo così alcuni edifici della città. 
In seguito a tutto ciò, la situazione si tranquillizza, finché il giorno dopo [[Rodrick Harlaw]], il capo in persona dei [[Ramas]], giunge presso [[Salazar]], in quanto anche la loro base è stata attaccata e, essendoci solo reclute, ha deciso di darsi alla fuga per salvare quante più vite possibili. 
Dopo un incontro con [[Rodrick Harlaw |Rodrick]], il gruppo lo informa dei diversi avvenimenti, tra cui anche la presenza del diario e delle pietre. Rodrick lascia al gruppo una scelta: seguire lui e diversi altri uomini per andare di fronte a [[Jarvan IV|re Jarvan]] per informare quest'ultimo sugli avvenimenti e poi mettersi sulle tracce dei terroristi, oppure seguire il diario per provare a recuperare tutte le pietre. Se avessero scelto quest'ultima opzione, però, i nostri eroi avrebbero perso i diversi "privilegi" di Ramas, dovendo agire in incognito. 
Il gruppo si divide: Askelaad rimane con Rodrick, mentre gli altri si avviano verso una località portuale per salpare alla volta della [[Terra del fuoco]].
Il gruppo riesce a recuperare un passaggio da una piccola nave mercantile comandata da due nani, i quali essendo mercanti devono fare una serie di tappe obbligate per caricare e scaricare diversi tipi di merce. Durante una di queste fermate, presso un villaggio di Kuo Toa, i nostri eroi vengono imboscati da una tartaruga gigante, che viene però sconfitta senza che essi ne abbiano memoria. A posteriori, durante il viaggio, i nani spiegano loro che sì, hanno sconfitto la tartaruga, ma questa è caduta loro addosso, cancellando la memoria del combattimento. 
Il viaggio prosegue "liscio" (sempre che con liscio si intenda anche pagare il pizzo ai pirati delle [[Isole Serpente]]) fino alla [[Terra del fuoco]], dove i nostri eroi approdano presso la località di [[Pallas]], il villaggio più popoloso dell'isola più meridionale della [[Terra del fuoco]].
Qui, i nostri eroi vengono a conoscenza della festa dell'equinozio di primavera: una festa che si tiene tutti gli anni, nell'isola, che raduna tutti i villaggi presso il lago centrale di Merope, dove si sfideranno a turno in diverse attività per aggiudicarsi il [[Soffio del mare]], un artefatto magico sacro. 
Prima di partire fanno conoscenza di [[Akub]], un tapiro la cui professione è essere un sacerdote del [[Kraken]]. 
Durante il viaggio, più o meno a metà, il gruppo si trova davanti una scena insolita: all'interno di un bosco, sulla strada, un carro rovesciato e distrutto. Ci sono due umanoidi a terra: uno è un umano, di nome Odo, ormai morto, mentre l'altro è un Goliath, ferito gravemente, di nome Eremon. Quest'ultimo racconta al gruppo dell'assalto da parte di alcuni banditi che hanno mirato a rapire il sindaco di Pallas, un mezz'elfo di nome Alekto. Infine, dà un'indicazione vaga sulla direzione in cui questi banditi sono fuggiti ma, grazie alle capacità esplorative e indagative del gruppo, i nostri eroi riescono a rintracciare i banditi, che si sono nascosti in una cava di pietra, nella quale stavano carenando la loro barca. Qui avviene il classico patapim e patapam, alla fine del quale i nostri guerrieri escono vincitori. Trovano Alekto e anche un foglio, che si rivela essere una taglia delle [[Isole serpente]], che vede il capo dei banditi, un lizardfolk di nome [[Ciclope]], essere ricercato per qualche centinaio di monete d'oro. I nostri eroi accompagnano quindi il sindaco alla festa dell'equinozio, la quale avviene nei giorni successivi. Qui si svolge tutto tranquillamente e il gruppo, su concessione di Alekto stesso, partecipa ai giochi come "popolazione" di Pallas, risultando decisivo in diverse sfide, tra cui l'ultima, la corsa con i tappeti volanti. 
Durante i festeggiamenti finali, [[Bard]] fa "conoscenza" con [[Sona]], un'artista che suona l'arpa, amica della sacerdotessa [[Ying]], colei che organizza i giochi e che gestisce il [[Tempio dei Veli |tempio]] al centro del lago. La giornata successiva alla fine dei giochi, i nostri eroi vengono invitati da [[Ying]] e [[Sona]] per affrontarle affinché potessero aggiudicarsi il [[Soffio del mare]] in modo permanente: i nostri eroi superano la sfida agilmente, sbatacchiando qua e là i tappeti più pregiati di Merope. Durante il nap post combattimento, [[Mearbund]] fa un sogno strano: corre e scappa da giganteschi occhi rosso-viola, per prendere recuperare il suo arco e sconfiggere questi misteriosi nemici. In tutto ciò, nel sogno appare anche [[Ying]], che lo aiuta a superarlo. Una volta finito il riposo, i nostri eroi preparano armi e bagagli per andare alla capitale della [[Terra del fuoco]], [[Kashuri]]. Prendono la nave usata dal [[Ciclope]] e dai suoi scagnozzi, la rinominano [[La Tapirata]], salpano per andare a Nord e in un paio di giorni arrivano a destinazione.
Una volta arrivati presso la capitale, i nostri eroi vogliono avere un lascia passare per l'isola di [[Enkirus]], un'isola vulcanica dove pensano sia presente il dungeon all'interno del quale ci dovrebbe essere la [[Severus|gemma del fuoco]]. Sanno, però, che devono avere un'autorizzazione speciale per arrivare presso l'isola in quanto è "proprietà" del governatore. 
Nel girare presso la capitale, il gruppo entra nel tempio del [[Kraken]], uno dei luoghi di maggior importanza della città e della terra del fuoco e qui fa conoscenza con [[Illaoi]], la sacerdotessa che, vedendo [[Akub]] essere il portatore del [[Soffio del mare]], si propone di accompagnare personalmente il gruppo al vulcano con la sua stessa imbarcazione (con accompagnare si intende far passare il gruppo dal [[vascello dei morti]] e successivamente fare che questo li porti e destinazione, con viaggio di ritorno incluso). Una volta arrivati presso l'isola, i cacciatori di gemme (sto facendo fatica a non ripetere i soliti termini, quindi ne userò di fantasiosi) si imbattono in degli studiosi reticenti nel farli entrare nel vulcano. Dopo le dovute parole per convincerli, i nostri eroi sono entrati nel vulcano e, un patapim e patapam dopo l'altro, riescono a superare il dungeon e recuperare la pietra. Quando rientrano a [[Kashuri]], però, scoprono che durante il viaggio di ritorno i due studiosi sono stati uccisi da una ciurma di pirati e dal momento che loro sono stati gli ultimi a vederli (e anche ad abbandonarli sull'isola), viene dato loro l'incarico di rintracciare ed uccidere la ciurma incriminata. A questo punto, recuperate due pietre, il gruppo si dirige a nord, presso l'[[Placidium|isola di Placidium]] e nei suoi dintorni, in quanto [[Edwin]] aveva ricevuto un invito presso la locanda di [[Jordan Trace]], un misterioso figuro incontrato a [[Salazar]]. Una volta arrivati presso questa locanda, vengono a sapere (da Jordan in persona) che la sera un suo amico sarebbe andato a fare a scazzotate con il capitano della nave attraccata presso la stessa isola e che sarebbe stata un'ottima cosa unirsi alla scazzottata: in premio ci sarebbero state diverse cosucce utili per ognuno dei nostri eroi. La sera arriva, il gruppo sale sulla [[Corte del re]], un vascello pieno di loschissimi figuri, intenti a scommettere, farsi leggere il futuro o firmare contratti mettendo in gioco la propria vita. In questo allegro contesto, i nostri eroi conoscono [[Sett]], l'amico di [[Jordan Trace]], che si rivela essere un mezz'elfo molto ben piazzato con i pugni nelle mani: dice di voler battere il capitano della nave, [[Jack]], per riavere qualcosa di molto caro a lui. Verso metà serata, effettivamente, [[Sett]] sfida a duello [[Jack]], ma quest'ultimo, volendo giocare sporco, prova a farsi aiutare dai suoi sgherri, che però vengono prontamente presi a sonori schiaffi dai nostri eroi. Il combattimento infuria, si sposta dal salone centrale fino alla cabina del capitano, dove finalmente [[Jack]] cade sotto i colpi dei nostri eroi. Saccheggiando la cassaforte, oltre ad una quantità industriale di soldi e oggetti di valore, trovano anche: il [[Tamburo del megalodonte]], una pergamena con l'incantesimo arma sacra e, cosa più importante, un piccolo ritratto raffigurante la mamma di [[Sett]]. Dopo tutta questa azione, [[Sett]] può addirittura reclamare il possesso della barca (cosa che fa), salutando i nostri eroi e dirigendosi verso la [[Terra dell'acqua]], in cerca di nuovi avversari da scazzottare. 
Dopo questa attività secondaria, i nostri eroi vanno effettivamente al [[Placidium]], il cratere di un vulcano spento all'interno del quale vi è la seconda città più grossa della [[Terra del fuoco]]. Durante questo viaggio incontrano diversi personaggi, tra cui una giovane di nome [[Taliah]], il suo mentore [[Yasuo]], degli gnomi (in realtà sono Yordle) un po' fuori di testa (d'ora in poi li chiameremo Cantastorie), diversi maestri di arti marziali ([[Shen]], [[Lee Sin]] e [[Imani]]). In tutto ciò, la cosa importante da ricordare è che il viaggio è stato fatto per farsi fare dei [[Tatuaggi magigi|tatuaggi]] magici dagli [[Shojin]], coloro che praticano l'arte marziale legata ai draghi. Per farseli tatuare, hanno combattuto contro [[Lee Sin]] ed [[Imani]], mostrando loro l'animale che avevano dentro, così che venisse tatuato poi successivamente sulla pelle: [[Edwin]] ha ricevuto un upgrade dei suoi già esistenti tatuaggi lupeschi, [[Gormoth]] invece si è trovati uno scorpione, [[Akub]] ha le braccia ricoperte da tentacoli di kraken, [[Mearbund]] ha un grosso paio di ali di aquila sul petto (Abania portami via) mentre [[Bard]], inizialmente, ha una scorreggia (a detta sua) sul corpo, che in seguito si rivelerà essere un muflone. 
Ottenuti i tatuaggi, i nostri eroi si avviano verso la [[Terra dell'acqua]], non prima di aver ricevuto una richiesta di aiuto, da parte del [[Shen|maestro Shen]], a fine di rintracciare l'unico maestro di arti marziali scomparso, il [[Master Yi|Maestro Yi]], scomparso assieme ai suoi allievi da ormai 2 settimane (cosa di cui i nostri eroi si dimenticheranno presto).
Dopo aver fatto il super giro turistico, la direzione presa è quella della [[Terra dell'acqua]]. Arrivano, dopo un paio di giorni di mare sulla [[La Tapirata|Tapirata]], presso [[Noxtoraa]], la città più settentrionale della terra. Quando arrivano si trovano davanti ad una situazione di profondo disagio: ci sono un sacco di profughi, provenienti dalla [[Terra del ghiaccio]], che sono fuggiti più a sud per sfuggire al freddo eccessivo del nord. Qua, i profughi hanno organizzato dei combattimenti presso un'arena scavata nella terra, per decidere chi sarebbe stato il capo una volta tornati a Nord (metodi molto maschi). Senza perdere l'occasione, diverse personalità della [[Terra dell'acqua]] hanno sfruttato l'occasione per lucrare sull'arena, organizzando tornei con i morti di fame. 
Proprio in questo contesto il gruppo incontra nuovamente [[Sett]], che presenta loro un barbaro conosciuto nei giorni precedenti di nome [[Verril]], il quale ha un conto in sospeso con [[Tiberius]], un tigroide della terra dell'acqua. Dato che i combattimenti nell'arena sono a gruppi (se non quelli tra soli nordici, che sono degli 1v1 per decidere il capo), i nostri eroi decidono di unirsi al combattimento, sapendo che ci sarebbero stati ricchi premi in denaro ad attenderli. Un patapim e patapam dopo l'altro, si liberano di tutti i nemici e vengono sommersi dalla gloria e dai premi, recuperando l'armatura incantata di [[Tiberius]] e l'onorificenza "Mano di Noxus", uno stemmino che permette loro di avere degli sconti in tutte le città Noxii. L'obbiettivo immediatamente successivo è quello di sintonizzare l'[[armatura di Tiberide|armatura ]]con [[Bard]], unico personaggio del gruppo in grado di sfruttarla a pieno. Per farlo, però, hanno bisogno di una grossa gemma di ambra, che contrattano con un certo nano di nome [[Jorum]], il quale la utilizza come pagamento a patto che il gruppo di eroi si addentri nella palude vicino alla città e vada a porre delle domande ad una "strega" dotata di poteri divinatori. Il gruppo, sprezzante del pericolo, lo fa senza problemi, incontrando Albi (un coccodrillo bianco), paludi piene di teschi e finalmente la strega, la quale risponde alle domande di [[Jorum]] in modo positivo (le domande erano riguardo agli affari con dei "nuovi amici"). Fatto questo, i nostri eroi passano alcuni giorni presso [[Noxtoraa]] a fare shopping e conoscere gli usi e costumi locali, cioè uccidere gente, mentire e truffare le persone. Infine, dopo che il lavoro sull'armatura è stato ultimato, il gruppo ha una colluttazione con un civile ed alcuni loschi figuri in quanto nuovo sospetto proprietario della fucina della città (il vecchio proprietario, un goblin di nome Droop) era stato assassinato. In questo combattimento, i nostri eroi riescono a mettere fuori gioco tutti i nemici tranne quello "felino", che si rivela essere una donna, la quale riesce a fuggire. Dopo questa serie di spiacevoli disavventure, i nostri eroi vanno nuovamente a trovare la strega per chiedere a lei informazioni sulla [[Kjielle|pietra dell'acqua]], che intuiscono essere nella palude, sott'acqua e sotto la capitale [[Medrash]], una palafitta mobile che ogni 4-5 giorni "approda" a [[Noxiulium]], un'altra città importante della [[Terra dell'acqua]]. Il gruppo decide di dirigersi verso [[Noxiulium]], incontrando aereonavi schiantate e persone molto influenti sul cammino (facendole anche ubriacare). 
In seguito a questi simpatici avvenimenti, i nostri eroi arrivano a [[Noxilium]], dove la situazione non sembra essere molto diversa da quella di [[Noxtoraa]]: gente losca, scarsa sensazione di essere al sicuro ma, in questa città, ci sono le elezioni! Ci sono due signori che si contendono il ruolo di sindaco, un certo [[Broadmane]], un minotauro dal corno rotto che fuma pipe a più non posso e la signora [[Eleanor]], colei che gestisce l'orfanotrofio della città. I nostri eroi assistono ad una serata in cui i due presentano i propri piani per la città e notano come il signor [[Broadmane]], che è anche il sindaco uscente, si rivela essere quello maggiormente sicuro dei propri mezzi e delle proprie doti oratorie, mentre la signora [[Eleanor]] risulta essere molto più impacciata. Dopo questa serata, il signor [[Broadmane]] conferma i sentori negativi degli eroi: il sindaco in persona si offre di accompagnarli ad un'arena sotterranea, simile per attività a quella di [[Noxtoraa]], ma molto più nascosta. I nostri eroi lo seguono, incontrano nuovamente i Cantastorie e decidono di buttarsi nella mischia affrontando la [[Samira|Rosa del deserto]
